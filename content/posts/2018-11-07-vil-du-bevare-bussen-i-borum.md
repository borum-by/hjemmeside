---
categories:
- Borgerforeningen
- Bus
date: "2018-11-07T10:32:05Z"
image: /images/uploads/2018/05/112.jpg
title: Vil du bevare bussen i Borum?
---

Bruger du bussen selv? Gør dine børn eller din familie? Hvordan skal børnene komme til Aarhus, når de bliver ældre, starter du så bilen hver gang? Hvad betyder en busløs by for Borum?

Kom til debatmøde i Borum Forsamlingshus tirsdag 20. november kl. 19.30.

Vi har inviteret repræsentanter fra alle byrådets partier for at spørge dem:   
Hvad vil du gøre for Borum, efter at regionen har valgt at spare vores bus væk fra 1. april 2019?

Er vi kun interessante, når vi skal betale skat og stemme, eller har en by af Borums størrelse også ret til en buslinje, har vi spurgt politikerne i invitationen.

Foreløbig er tilmeldingerne begyndt at komme ind fra politikerne.

Vi håber på stor opbakning fra byen til mødet, så politikerne kan se, at vi ikke vil kunne undvære en bus!

Vel mødt!  
Borum Borgerforening

```
Fra Facebook: Søren Willumsen, nov.2018
```