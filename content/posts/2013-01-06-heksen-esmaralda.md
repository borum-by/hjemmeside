---
categories:
- Borgerforeningen
- Teaterudvalget
date: "2013-01-06T20:05:34Z"
tags:
- Teaterudvalget
title: '&#8220;Heksen Esmaralda&#8221;'
---

Man skal turde være den man er, og så skal man nok få venner. Dette var budskabet i et arrangement som Borum børneteater havde sat i værk sammen med musicalinstruktør Tina Buchholtz.

“Heksen Esmaralda” er en fortælling om en heks, men en ikke helt almindelig heks. Esmaralda har det problem, at hun ikke kan være ond og frygtindgydende ligesom ”alle de andre” hekse. Hun kan heller ikke lave heksebryg og har ikke engang en flyvende kost. Heldigvis møder hun den tunesiske hattehund Fez og den sørgmodige drage Sikenfryd på sin vej. De giver hende troen på at være sig selv og det lykkedes Esmaralda at fortrylle alle de onde hekse.

Lørdag den 16. november 2013 var 8 friske børn fra Borum med til at sætte forestillingen op i Borum forsamlingshus. Børnene mødte ind kl. 10 og var i gang med det samme. Der var flere sange og replikker som skulle læres udenad, men der blev dog også tid til et par pauser med frugt, saftevand og madpakker.

Kl. 15.00 var der forestilling for forældre, søskende, bedsteforældre og alle andre som havde lyst til at være med. Det var der ca. 35-40 gæster, som havde lyst til og som pludselig blev en del af forestillingen. Det var en super sjov, skør og fantastisk dag.