---
categories:
- Trafik + Energi
- Venstresving
date: "2015-10-26T19:03:47Z"
tags:
- Venstresvinget
title: Vejarbejde starter i denne uge
---

 Aarhus Kommune begynder i denne uge arbejdet med at anlægge en venstresvingsbane ved Stillingvej nord for Borum.Det skal gerne give borgerne i Borum større sikkerhed, skriver kommunen i en pressemeddelelse, hvori det bl.a. hedder:  
Arbejdet med det ekstra venstresvingsspor begynder i denne uge på et markareal uden for den eksisterende vejbane. Således giver arbejdet minimale gener for trafikken, indtil den nye venstresvingsbane står færdig inden jul. 

”Venstresvingssporet har været et stort ønske fra beboerne i Borum, der føler sig utrygge, når de kommer fra nord og skal svinge til venstre mod byen. Og utrygheden er velbegrundet, da der er sket uheld, hvor venstresvingende er blevet påkørt bagfra”, fortæller Trine Buus Karlsen, Anlægschef i Center for Byens Anvendelse og fortsætter: 

”Det kommende venstresvingsspor er en enkelt løsning, der gør det mere trygt for bilisterne at svinge det pågældende sted”. 

![](http://borum-by.dk/onewebstatic/74d3f00745-vejsving.jpg)

Fotoet viser, hvor venstresvingssporet bliver etableret.

Vh  
bestyrelsen i Borum Borgerforening