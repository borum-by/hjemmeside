---
categories:
- Trafik + Energi
date: "2017-10-26T07:32:26Z"
title: Gode Nyheder
---

set på facebook:  
“Mest af interesse i Lyngby og Yderup, men også for mange i Borum:  
Der kommer en stibro igen, når Banedanmark river den eksisterende bro ned ved Lyngbygårdsvej 54 (bag Lyngby Østergård). Den gamle bro bliver for lav, når banen skal elektrificeres og opgraderes, men vores lokalområde beholder altså en forbindelse over banen til True Skov. Jeg ved, at mange går tur, cykler eller rider denne vej.  
Nyheden fik vi ved et udendørs orienterings-møde i regnvejr i morges. Fem lokale var til stede – fordi Anne Clemmensen i Lyngby havde været vågen og set annoncen om mødet – og vi mødte fem mand fra Banedanmark og deres rådgiver. De var mødt frem med kortplanche og gav en orientering om brobyggeriet.  
Det bliver efter planen i 2020, og de eksproprierer da et areal til midlertidigt byggeområde til venstre for broen. Også kørevejen fra Yderup op til antennemasten forbedres, for den bliver i princippet Naturstyrelsens vejadgang i stedet for den nuværende bro.  
Naturstyrelsen (statsskoven) var mærkeligt nok ikke til stede. De har virket underligt uinteresserede i sagen, hvor Borum-Lyngby Fællesråd på et tidligt tidspunkt skrev, at vi ønskede at bevare en bro over til skoven. Et ønske der altså nu imødekommes.  
En tilstedeværende landinspektør lovede at sende et link til et sted dybt inde på banens hjemmeside med beskrivelse af projektet. Jeg har trods intens søgen ikke kunnet finde det. Lægger det her i gruppen, når jeg får det.  
Bedste hilsner  
Peter  
Sekretær for Borum-Lyngby Fællesråd”

[Facebook](https://www.facebook.com/groups/138230272907960/)