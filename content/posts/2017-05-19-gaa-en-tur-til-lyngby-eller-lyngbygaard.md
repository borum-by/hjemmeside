---
categories:
- Borum-Lyngby Fællesråd
date: "2017-05-19T15:49:20Z"
image: /images/uploads/2017/05/arbejdshold-870x653.jpg
tags:
- Sti
title: Gå en tur til Lyngby eller Lyngbygård
---

Arbejdsudvalg på tur 30. april: Kirsten Friis, Dorte Krogh, Anne Clemmensen og Peter Poulsen.

[![Bro](/images/uploads/2017/05/bro-300x225.jpg)](/images/uploads/2017/05/bro.jpg)Neden for Tingvad 15 må vi gerne bruge denne lille bro over Yderup Bæk.Nu er der helt officielt “hul igennem”, så der er gå-forbindelse mellem Borum og Lyngby/Lyngbygård.

Borum-Lyngby Fællesråd har i længere tid arbejdet for, at vi kan bruge det dejlige naturområde i engen noget mere. Et lille arbejdsudvalg har været i gang. Fra Lyngby ville de især gerne kunne gå langs åen til Kringlen. Det er ikke helt på plads endnu. Men det er altså “vores” forbindelse mellem Lyngby og Borum altså.

Ejerne af Tingvad 14, Tingvad 15 og Tingvad 17 er alle venlige og fremkommelige mennesker, der straks sagde “selvfølgelig”. Derfor er der nu problemløs adgang til en lille, men nødvendig bro over Yderup Bæk. Også lidt længere væk (Tingvad 20) må vi hjertensgerne bruge et andet privat spang. Og hele vejen rundt om golfbanen går der offentlig sti.

Jeg har lavet et kort, der viser mulighederne. Se her:



[https://drive.google.com/open…](https://drive.google.com/open?id=1ZoQma6RYtbjyywsI9WmKJI36T38&usp=sharing)

God tur til alle.

Peter Poulsen

