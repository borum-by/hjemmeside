---
categories:
- Forsamlingshus
date: "2024-02-26T08:10:11Z"
title: Generalforsamling Borum Forsamlingshus
---
{{< figure src="/images/uploads/2016/08/DSC_0353.jpg" >}}

1\. marts kl. 19.30!

Borum Forsamlingshus danner rammen for mange aktiviteter for alle sognets borgere, herunder f.eks. fællesspisning, børne gymnastik og dans, yoga og meditation, kor, julemarked og juletræsfest, loppemarked, Fri scene og fest.

Huset er desuden meget velegnet til private fester og sammenkomster, så der er afholdt utallige barnedåb, konfirmationer, bryllupper, fødselsdage mv. men også mindre arrangementer som møder i div. lokalforeninger.

Forsamlingshusets bestyrelse består af frivillige, der gerne vil sikre, at vi fortsat har et velfungerende Forsamlingshus. 

Vi mødes ca. 8 gange årligt, hvor vi vender stort og småt i forhold til daglig drift, vedligehold og økonomi.Ind imellem inviterer vi til fælles arbejdsdag, hvor vi er meget taknemmelige for hjælp til diverse praktiske opgaver inde og ude. 

Der kommer særskilt information om kommende arbejdsdag i foråret på et senere tidspunkt.

Vi er afhængige af opbakning fra engagerede borgere, så hvis du har lyst til at høre mere om hvad vi laver, har gode ideer til fremtidens drift og måske endda har lyst til at blive en del af bestyrelsen, så kom til generalforsamling i Forsamlingshuset mandag d. 4. marts kl. 19.30.

Forslag der ønskes behandlet på generalforsamlingen skal være bestyrelsen i hænde 1. marts. og sendes til mail: lonealstrupnielsen@gmail.com

Bestyrelsen Borum Forsamlingshus