---
categories:
- Trabekelværket
date: "2018-09-01T09:23:43Z"
image: /images/uploads/2018/03/eshøj2.jpg
title: GRAFIKUDSTILLING I BORUM FORSAMLINGSHUS
---

FERNISERING SØNDAG D.23. SEPTEMBER, KL 15-17

Jørgen og Vibeke Andreasen udstiller store grafiske værker.

Værkerne er monotypier, som bliver fremstillet ved at smøre sværte på en glasplade og efterfølgende tegne motivet i sværten – lægge papir på pladen med sværten og så trykke på papiret med et redskab ex. en kagerulle, en ske.

Vi ønsker/er optaget af at udforske grænser for værkets størrelse og indhold, farver mm.

Vi interesserer os for figurativt og abstrakt udtryk.

Vi har arbejdet sammen i mange år. Vi har stillet hinanden bundne, samt frie opgaver. Indimellem arbejdet på hinandens værker (dog ikke i forbindelse med den nuværende udstilling.)

Herudover udstiller Borums lokale kunstgruppe Trabekelværket grafiske værker bla. fremstillet på vores grafikworkshop, for interesserede Borumborgere, børn og voksne, denne sommer.

De grafiske metoder er træsnit, pap – og kartoffeltryk mm. på papir og stof.

Udstillingen hænger i Borum Forsamlingshus året ud.