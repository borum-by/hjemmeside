---
categories:
- Motorvej
- Trafik + Energi
date: "2014-06-01T20:16:47Z"
title: Skrevet om Motorvejen
---

Peter Poulsen:

Borum på barrikaderne: “Vi er rasende”

-du kan læse hele artiklen i “[LokalAvisen-Århus](http://aarhus.lokalavisen.dk/borum-paa-barrikaderne-vi-er-rasende-/Lokale-nyheder/20130814/artikler/708139338/1449?utm_source=Lokalavisen+Aarhus&utm_medium=newsletter&utm_campaign=Borum+p%E5+barrikaderne%3A+Vi+er+rasende+-+Alarm+om+livl%F8s+mand+under+Prince-koncert+blev+noteret+som+falsk++-+Kaospiloter+rykker+ind+i+filmmilj%F8et)“, 14.aug.2013
---

Politekere vælger sydlig variant for motorvej

læs artiklen i [“LokalAvisen-Århus](http://lokalavisen.dk/politikere-vaelger-sydlig-rute-for-motorvej-/Sjaelland-Regionale-nyheder/20130820/artikler/708209674/1051), 20.08.13
---

“Vi har da stadig håbet”

læs artiklen i [“LokalAvisen-Århus](http://lokalavisen.dk/vi-har-da-stadig-haabet-/Sjaelland-Regionale-nyheder/20130820/artikler/708209676/1051)“, 20.08.13
---

I denne sommer holder Vejdirektoratet høring om et dybt skadeligt forslag. Høringsfrist: 15. august.

Her er nogle af grundene til at gå imod forslaget “Sydlig Variant”:

- Det ødelægger fredfyldt natur ved Storkesig Bæk, Vind Skov, Borum Stormose og dalen ved Yderup
- Dobbelt så mange ejendomme som nødvendigt skal rives ned
- •Borumvej og Kærsvinget lukkes for gennemkørsel
- Yderup og Lyngby belastes med en masse ny trafik
- Motorvejen kapper busrute 112 over
- Sydlig Variant koster langt mere end nødvendigt
- Forslaget bryder med 30 års planer, som alle har stolet på Se meget mere på nyt site: 

[www.viborgvej.dk](http://www.viborgvej.dk/)
---

Lars Madsen skriver på Facebook:

“Borum efter nyt motorvejs variant forslag. Det ser skidt ud.  
Der er allerede lagt op til at en eventuel Årh-Vib skal blive i nuværende spor syd om Sabro. Det er mindre dårligt!  
En sydlig variant er til høring. Den rammer os hårdere. Se tidligere opslag her på siden  
På mødet i aften var stor energi. Der skal ageres lige nu for at stoppe denne variant!!!  
Underskriftindsamling er skudt i gang. Støt det når der bliver ringet på.  
Og fyr alt dit krudt af på debat@stiften.dk 

for at få byrådet til at omgøre deres måske støtte til denne “sydlig variant kløverblad”.”
---

[Motorvejen nord om Ladin](http://favrskov.lokalavisen.dk/motorvejen-nord-om-lading-/Lokale-nyheder/20121107/artikler/711139912/1494?utm_source=newsletter&utm_medium=Favrskov+Posten&utm_campaign=Motorvejen+nord+om+Lading+-+Borgmesteren%3A+Intet+er+afgjort+-+Trafikordf%F8rer+undrer+sig+over+nord-l%F8sning)g, 07.11.2012, LokalAvisen FavrskovPosten

[Vejdirektoratets indstilling til transportministere](http://www.vejdirektoratet.dk/DA/vejprojekter/VVM-rute26/nyheder/Sider/Indstilling-sendt-til-transportministeren.aspx)n, 06.11.2012

[www.vejdirektoratet.dk](http://www.vejdirektoratet.dk/) under vejprojekter
---

JP:

[Her er den nye motorvej, 01.02.2012](http://jyllands-posten.dk/aarhus/article4630976.ece)

[Beboer frygter øget trafik, 12.12.2012](http://jyllands-posten.dk/aarhus/article4635743.ece)

[Vi gør det ikke igen, 10.12.2012](http://jyllands-posten.dk/aarhus/article4635070.ece)
---

**Tid til at vinde et nyt slag**

Det går lidt op og ned med Rute 26. Nu kender vi et af mellem-resultaterne, nemlig Århus Byråds indstilling. Hvad angår trekanten mellem Borum, Tilst og Sabro blev det desværre til et klart nederlag til os med stemmerne 31-0.

Med byrådsmedlem Ango Winther (S) i spidsen lagde flere Århus-politikere sig tidligt fast. De kræver, at staten bygger en ”Viborgvej nummer 3” syd for motortrafikvejen fra 1994. Det bliver uundgåeligt tæt på Yderup, Borum Stormose og Vind Skov.

Det bliver også en pest for både mennesker og uberørt natur. Men grebet om hjertet af nogle veltalende beboere, der har valgt at købe eller bygge hus lige bag støjskærmen ved Mundelstrup, valgte byrådspolitikerne 25. april at blæse på over 20 års planlægning.

Motorvejsudvalget i Borum Borgerforening og Borum-Lyngby Fællesråd ser nu tiden an: Vil staten virkelig gå med til det? Vi tror det næppe. De ivrige Århus-politikere har tilsyneladende ikke læst selve den grundige vvm-rapport fra Vejdirektoratet ret godt. Deres krav bliver til alt held både dyrt og svært at imødekomme.

Vi følger fortsat udviklingen meget nøje og slutter for denne gang med to positive nyheder:

1\) Århus Byråd støtter nord-linjen ved Lading og vil altså gerne skåne Borum Eshøj m.m. 2) Der er også medvind til vores forslag om at flytte motorvejens tilslutningsanlæg væk fra Stillingvej.

Peter Poulsen

P.S.: I sidste nummer fortalte jeg bl.a., at midt i mistrøstighederne har Sabro-Fårup Fællesråd valgt en formand, der kalder Borum Eshøj for ”nogle ligegyldige jordbunker”. Dette har han, Ib Jensen, beklaget sig over. Ordene ”nogle jordbunker” er dog ordret citat i flere hundrede menneskers påhør, og Ib Jensens synspunkt var, at kulturarvsområdet blev tillagt for stor betydning for linjeføringen. Citatfusk? Bedøm selv.
---

### Til Beboerbladet for Borum-Lyngby

Det er kommet mig til kundskab, at jeg er citeret for kalde gravhøjene på Borum Eshøj ”nogle ligegyldige jordbunker” i indlægget ”Motorvej truer og splitter”.

Citatet er ikke korrekt eftersom jeg ikke har udtalt dette og jeg skal derfor bede om dette dels fjernes fra netudgaven og dels berigtiges i næste nummer af beboerbladet.

Samtidig skal jeg udtrykke mit ønske om, at man overvejer værdien af den slags indlæg, som jeg tror skaber mere splittelse end samling mellem lokalsamfundene og vi skal trods alt være her alle sammen – også i morgen.

Venlig hilsen

Ib Jensen

Eshøjvej 50

8471 Sabro

Tlf. 4026 1118
---

**Motorvej truer og splitter**

Den kommende Rute 26 Århus-Viborg truer på ny Borum-Lyngby.

Det skyldes, at en del kommunalpolitikere i Århus er blevet grebet af en sær trang til at gøre tingene anderledes, end Vejdirektoratets ellers så grundige og seriøse vvm-plan lægger op til.

Disse politikere vil nu lige pludselig have vejen længere mod syd – til Yderup og langt ind i Borum Sogn. Selv om alle i over 20 år har regnet med lige præcis den linjeføring, som vvm-redegørelsen fra i år viser (vvm = vurdering af virkninger på miljøet).

På trist vis splitter sagen snart hele egnen. Tre eksempler:

1\) I Lading vil nogle hverken have omfartsvejen nord eller syd om byen, men helt over på den anden side af søen og skoven. Over til Skivholme og os.

2\) I Sabro-Fårup har de netop haft kampvalg i deres fællesråd. Valgt som formand blev en mand, der kalder Borum Eshøj for ”nogle ligegyldige jordbunker”.

3\) Et outsider-forslag om at lægge motorvejen tæt op ad Borum By omtales politisk ved navnet på forslagsstilleren, en nabo og tidligere nær ven af Borum.

Så det går skidt! Værst er måske, at et flertal af byrådsmedlemmer er blevet besatte af, at ”det er synd for Mundelstrup” og vil have Rute 26 helt nybygget som en ”tredje Viborgvej”.

Borum Borgerforenings motorvejsudvalg og Borum-Lyngby Fællesråd har arbejdet hårdt for at påvirke. Vi siger: Hvis I flytter vejen til helt uberørte områder for at glæde nogle nybyggere bag støjskærmen i Mundelstrup, så gør I mange andre kede af det.

Hvordan skal vi kunne tro på kommuneplaner og den slags, hvis I bare smider rundt med tingene, som om planerne aldrig har eksisteret?

Vores håb lige nu er, at Vejdirektoratet og Folketinget vil vise sig lidt mere principfaste end byrødderne. Trods alt er det jo ikke på et rådhus, de skal bestemme hvor landets statsveje skal ligge.

I skrivende stund har vi netop haft møde med rådmand Simsek 19. april og foretræde for Teknisk Udvalg 23. april. Gik det godt? Det er

vi meget i tvivl om.

Peter Poulsen
---

**Motorvejen er ikke helt væk …**

Som hastigt omtalt i sidste nummer af Sognebladet er den pludselige trussel om en motorvej tæt på Borum og Borum Eshøj nu drevet lidt over. Rent teknisk forløber alle Vejdirektoratets forslag på ny nogle få hundrede meter uden for Borums grænser.

Flere problemer presser sig dog stadig på, så borgerforeningens

motorvejsudvalg er på ingen måde gået i dvale. Vi holder os til og stiller forslag. Især følgende optager os:

1\) Vejdirektoratet tænker sig et Tilslutningsanlæg Sabro med to store rundkørsler, hvor Stillingvej 130 (Georg Johnsens ejendom) nu ligger. Alle fra Lading, Fajstrup, Voldby og Hammel må så dreje ved Sabro Korsvej og køre af og på dér. Stillingvej og Mundelstrup får en

masse unødvendig trafik. Vi har et bedre forslag, der både beskytter skoleveje og miljø ved Stillingvej og hjælper borgerne i Mundelstrup: Ramperne til og fra Århus skal ligge i direkte forlængelse af Viborgvej øst for Sabro. (Og ramperne mod Viborg, som dog betyder mindre, bør ved den nordlige linjeføring ligge direkte ved Viborgvej vest for Sabro).

2\) Både den sydlige og den midterste linjeføring går igennem fredede områder og ødelægger den storslåede sammenhæng mellem Borum

Eshøj, Lading Sø og Skivholme Skov. Uantageligt og unødvendigt.

3\) Kan man nu også bare lukke Borumvej i den ene ende? Vi forstår de tekniske problemer ved at putte vejen ind gennem et motorvejskryds, og vi øjner da også enkelte fordele ved forslaget om at lukke af. Som minimum bør der dog opretholdes en direkte forbindelse for gående og cyklister frem til Gl. Viborgvej.

4\) Så længe der ikke er truffet en fast beslutning og taget fat på ekspropriationerne, lever alle i uvished. Dette er urimeligt.

Vi har indtil videre haft en vis succes med vores synspunkter.

Peter Poulsen

[Artiklen](http://jyllands-posten.dk/aarhus/ECE6441549/vejanbefaling-gar-stik-imod-borgere-og-byrad/)