---
categories:
- Borum-by.dk
date: "2019-03-14T16:35:25Z"
image: /images/uploads/2019/02/bodega.jpg
title: Humor gør livet lettere – et lynkursus på en aften &#8211;
---

   
den 10.april 2019 kl. 19.30  
Mød journalist og formand for John Cleese Society of Århus &amp; Omegn Lars Møller  
Vi ved det jo godt: Humor virker – også i hverdagen. Den kan tage luften ud af en spændt situation. Den kan få os til at grine ad os selv og får os til at høre sammen.  
Vi mødes med et krav om humor alle steder; i jobannoncer og på dating-sider. Men hvor lærer man at bruge humor i parforholdet? Eller at se det sjove i en jobansøgning?

Foredraget tager sin egen medicin, så det bliver sjovt. For vi ved, at humor fremmer forståelsen.

Som formand for Cleese Society har Lars Møller mødt Cleese flere gange. Så Cleese er med i foredraget på alle mulige måder:

Kom og hør, hvorfor humor virker – fra Freuds teorier om vitsen til John Cleese’s ideer om humorens evolutionære betydning.

Og lær, hvordan humoren virker – fra timingen og de retoriske virkemidler til det personlige plan, hvor tilhørerne selv bliver sjove.

Foredraget kommer også ind på humorens dilemmaer, og om der er en særlig dansk slags humor: Danish Humor – so they can learn it.

Entré: 50,-kr, som betales ved indgangen  
Der kan købes øl, vand og vin ved foredraget.

Vi håber, at mange vil støtte op om arrangementet.

Sten, Johnny og Niels