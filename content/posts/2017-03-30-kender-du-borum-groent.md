---
categories:
- Borum Grønt
date: "2017-03-30T07:00:01Z"
image: /images/uploads/2017/01/pose-e1483439802291.jpg
title: Kender du Borum-Grønt?
---

Det gør du sikkert, for vi har fortalt om det før. Din nabo har måske fortalt om det, eller du har hørt om det, når du er i mødre gruppen og har bagt boller, at det helt fantastiske mel, som hun har købt i butikken.

## [![IMG_0110](/images/uploads/2016/08/IMG_0110-1-e1470480746577-300x225.jpg)](/images/uploads/2016/08/IMG_0110-1-e1470480746577.jpg)






## Kan jeg også blive en del af dette indkøbs-fællesskab?

Ja. For kun 100kr om året bliver du medlem og får adgang til at købe et kæmpe udvalg af økologiske varer til indkøbspriser.  
Borum-Grønt er en frivillig forening, et FUP foretagende – Forening Uden Profit – og det betyder, at vi ved at handle ind i fællesskab, får gode priser på rigtig mange gode varer, og de rabatter vi får, går direkte til at sænke priserne.

Vi har rigtig mange forskellige produkter til den sunde økologiske og bæredygtige livsstil.

- Alt i frugt og grønt fra [Økoradissen](https://okoradissen.wordpress.com)
- Sodavand fra [Søbogaard](http://www.soebogaard.dk)
- Kød fra [Økogårdene](http://oekogaardene.dk), og fra [Johannesminde](http://www.johannesminde.dk)
- Sødam kylling fra [Gaardmester.dk](http://www.gaardmester.dk)
- Kaffe fra Ecuador og Peru, [Aekvatorkaffe.dk](http://www.aekvatorkaffe.dk)
- Rodfrugter fra [Gartneriet Marienlyst](http://www.marienlyst.net), Harlev
- Æg fra Borum og [Korsmedgaard](http://www.korsmedergaard.dk/shop/frontpage.html) og [Økolageret](http://www.okolageret.dk)
- Vin fra hele verden, [Økovin.dk](http://www.oekovin.dk)
- Mælk fra Herskind, [Hertha mejeri](http://www.hertha.dk/index.php/de-beskyttede-vaerksteder/mejeri)
- Mel fra Mariager, [Falslevgaard](https://www.falslevgaard.dk)
- Olivenolie, [colombani.dk](https://www.colombani.dk), nødder og chiafrø fra Italien
- Poser til affald, [Suztain](http://dk.suztain.com/da/)
- Kolonialvarer fra [Biogan](http://biogan.dk/?id=15&parent=15), [Urtekram](http://www.urtekram.dk), [Solhjulet](http://www.solhjulet.dk) og [Økologisk Supermarked](http://www.okologisk-supermarked.dk/shop/frontpage.html)

Alt sammen i bedste økologiske kvalitet.

Du kan bestille hele ugen, **bortset fra frugt og grønt**. Dem kan du kun bestille i weekenderne og frem til mandage kl. 19.00.  
Du kan allerede hente dine varer tirsdage mellem 19.00 -19.30, eller efter aftale, i vores hyggelige butik Bysvinget 5.

**Nu tænker du måske om det kan være lovligt** – og ja det er det! – Så længe at vi er en frivillig forening, hvor kun medlemmerne kan handle, og at vi ikke laver overskud, så er det helt lovligt.

**Gælder det kun for Borum folket?**  
Nej da, du er velkommen i foreningen, selvom du ikke bor i Borum.

”Det skal jeg da være medlem af”, tænker du – og ja det skal du da!  
Derfor går du nu på nedenstående link og melder dig ind, og bliver en del af et sundt, sjovt og hyggeligt fællesskab. Og hvis der er noget du vil vide mere og så skriv til kontor@borum-groent.dk

Bliv medlem: [www.borum-grønt.dk](http://www.borum-grønt.dk)

Venlige grønne hilsner

Johnny, Sten, Niels og Søren