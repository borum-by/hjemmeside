---
categories:
- Borum-by.dk
date: "2018-09-17T13:00:43Z"
image: /images/uploads/2016/08/DSC_0353.jpg
title: STORMØDE I BORUM FORSAMLINGHUS/FOLKETS HUS
---

SØNDAG D. 4. NOVEMBER 2018 KL.14.00-16.00.

Kom og vær med til at præge forsamlingshuset. En to timers workshop, hvor alle byens borgere er velkomne.

Hvad vil vi med forsamlingshuset?

-Skal der være hyggerum i det lille rum ved gangen?  
-Skal huset bruges dagligt af byens borgere?  
-Skal huset stadig lejes ud til folk udefra eller kun til byens borgere?  
-Kan folk, der lejer forsamlingshuset leve med at der er et hyggerum, hvor egne/gæsters børn evt. kan sidde og hygge, mens de voksne sidder og snakker under festen?  
-Skal kunstnerne/musikerne og andre talenter i byen have et sted til udfoldelse af deres kunstneriske talenter?

Ja, vi kan blive ved, men hvad synes DU vi skal bruge forsamlingshuset til?  
Hvad er DIN holdning til forsamlingshuset og er det et sted du vil bruge, hvis det var åbent om dagen?  
Skal forsamlingshuset bruges på samme måde som det bruges i dag og ingen ændringer?

Vi er meget interesserede i at høre, hvad DU mener, så kom og byd ind med hvad DU tænker. Intet er for småt eller for stort i første omgang. Der skal masse af ideer på bordet.

Alle de ideer, som kommer og bliver diskuteret vil forsamlingshusets bestyrelse så tage stilling til, hvad der rent økonomisk kan lade sig gøre.

Alle er naturligvis velkomne på dagen

På vegne af forsamlingshusets bestyrelse og Borum Borgerforening.