---
categories:
- Borgerforeningen
date: "2016-06-01T20:14:55Z"
image: /images/uploads/2016/06/image-870x653.jpeg
title: Pas godt på banen
---

Orientering fra Borum Borgerforening

Da der er kommet mange nye familier til byen vil vi gerne informere om boldbanen hos Jan og Gitte på Langelinie 62.

Banen er deres private ejendom/have, som de stiller til rådighed for byens børn og voksne, mod at borgerforeningen giver et tilskud til græsklipning.

Da det er en privat grund man opholder sig på, forventes det at man rydder op efter sig, ikke ødelægger planter/træer, begrænser brugen til de lyse timer og i det hele taget agerer med sund fornuft.

Boldbanen kan bruges af børn og voksne til leg, fodbold, rundbold og andet boldspil, træning og lignende.

Men boldbanen må IKKE bruges til knallertkørsel, teltslagning og hundeluftning!

Er man i tvivl om hvad der ligger inden for mulighederne kan man spørge borgerforeningens bestyrelse eller Jan og Gitte.  
Vi er som borgerforening meget glade for, at Jan og Gitte så venligt har stillet en del af deres grund til rådighed for byen. Det håber vi, at de fortsat har lyst til, og vi håber, at alle vil være med til at påskønne muligheden ved at behandle området med respekt.

Og så håber vi naturligvis at børn og voksne vil benytte sig af muligheden for en fodboldkamp og lignende.  
Mvh

Bestyrelsen I Borum Borgerforening

PS: Der gælder særlige aftaler for de familier, der har lejet et havestykke på området bag boldbanen.