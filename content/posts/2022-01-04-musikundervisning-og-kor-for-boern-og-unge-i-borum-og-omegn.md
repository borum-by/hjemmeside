---
categories:
- Menighedsrådet
date: "2022-01-04T09:55:31Z"
image: /images/uploads/2022/01/ida.jpg
title: MUSIKUNDERVISNING OG KOR FOR BØRN OG UNGE I BORUM OG OMEGN
---

Fra februar starter vi et børnekor og et orkester, der kommer til at øve en gang om ugen i Borum.   
Underviser bliver Ida Damgren, som I kan læse mere om herunder.   
Der kommer til at være to forskellige tilbud, som bliver gratis at deltage i. Derudover tilbyder Ida privatundervisning for både børn og voksne i sang og klaver.

## Borum børne- og ungdomskor

DO – RE – MI – FA – SO – LA – TI – DO!   
Hvad er nu det? Kom og vær med i Borum børne-ungdomskor og find ud af det – vi lover at det er sejt.  
Til kor skal vi synge sange, øve sangteknik, lege og lære noder, og i fællesskab bliver vi dygtige hver og én.  
Der er plads til alle stemmer – også hvis man er genert. Det vigtigste er, at man kan lide synge!  
Alder: 7-15  
Onsdage 15.30-17 i Borum Kirke

## Sammenspil

Vil du gerne lære at spille et instrument? Eller er du allerede igang men mangler nogen at spille med? Så kom og vær med i Borums nye band, hvor der er plads til både øvede og nybegyndere.  
Med rytmer, tangenter og strokes skal vi spille de fedeste numre, som vi vælger sammen!  
Sammenspil bliver arrangeret i samarbejde med Borum Fri Musikskole.  
Alder: 9-15  
Onsdage 17.30-19 i menighedsrådets lokale ved kirken  
Søndag den 16. Jan kl. 14 kan du komme og prøve at se om det er noget for dig i menighedsrådets lokaler ved kirken.  
Tilmelding til kor, sammenspil og temadag til thea@lydenskab.dk

## Solo-undervisning

Klassisk sang på begynder, øvet og ekspert-niveau.  
Klaver på begynder-niveau.  
Onsdage efter kl. 19  
Takst: 200 kr./30 min.  
Tilmelding: 20205210@musikkons.dk

## Ida Damgren

Fra februar næste år kommer jeg hver onsdag til Borum for at lave kor og sammenspil og for børn og unge. Jeg tilbyder også soloundervisning i sang og klaver til både børn og voksne.  
Mit navn er Ida Damgren, og til daglig læser jeg almen musikledelse på Det Jyske Musikkonservatorium. Det er en pædagogisk linje, der inkluderer bl.a. korledelse, sammenspilsledelse, klaver og (for mit vedkommende) klassisk sang.  
Mit fokus i det musikalske arbejde bliver de grundlæggende musikalske elementer, som kormusik og sammenspil på højt niveau afhænger af: Rytmelære, samklang, helhedsforståelse, nodelæsning og selvstændighed. Det er vigtige ting, der kommer én til gode uanset hvilken musik og hvilket instrument, man dyrker senere.  
Jeg håber vi ses!