---
categories:
- Borum-by.dk
date: "2019-05-15T07:51:21Z"
image: /images/uploads/2017/11/valgBorum.jpg
title: Lokalt Vælgermøde
---

Lokalt vælgermøde

Her i området sætter vi vores krydser i Borum Forsamlingshus.

Men hvem skal vi dog stemme på?

Op til folketingsvalget arrangerer Borum-Lyngby Fællesråd et femkantet vælgermøde af den gode, gamle slags. Og det foregår selvsamme sted, altså i forsamlingshuset, mandag d. 27. maj kl. 19.30.

Vi har nu fået tilsagn fra lokale repræsentanter for de fire største partier plus ét parti valgt ved lodtrækning. Her er de kandidater, du kan møde:

Socialdemokratiet: Camilla Fabricius, Viby

Venstre: Heidi Bank, Højbjerg

Enhedslisten: Peder Meyhoff, Hinnerup

Dansk Folkeparti: Knud Mathiesen, Brabrand

Alternativet: Helle Wium, Harlev

Ordstyrer bliver journalist Søren Willumsen, Borum.