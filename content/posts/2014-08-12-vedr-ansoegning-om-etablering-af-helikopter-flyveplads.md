---
categories:
- Borgerforeningen
- Trafik + Energi
date: "2014-08-12T20:32:50Z"
title: Vedr ansøgning om etablering af helikopter flyveplads
---

Borgerforeningen har via af fællesrådet modtaget en en høringsskrivelse fra Århus Kommune vedrørende etablering af en helikopter flyveplads. Da der skal gives landzone tilladelse til flyvepladsen har kommunen sendt ansøningen i høring, høringsfristens udløb er den 12. August.

Borgerforeningens bestyrelse har haft kontakt til Michael Stoltenberg fra Aarhus Kommune for en uddybning af ansøgningens omfang. I følge Aarhus kommune er der tale om en ansøgning til en privat flyveplads med 40 flyvninger pr. måned primært i dag timerne. Der har fra borgere været udtrykt bekymring om denne ansøgning var carte blanche til eventuelt at udvide aktiviteterne til også at være kommercielle. Dette er ikke tilfældet og der vil skulle ansøges på ny, hvis en udvidelse af flyve aktiviteterne skal finde sted. Der er derfor tale om en strengt privat flyveplads.

Desuden har vi haft kontakt til ansøger i sagen for at få denne side belyst. Ifølge ansøger drejer ansøgningen sig om officel (ICAO) anmeldelse af flyvepladsen iht. trafikstyrelsens cirkulære om private helikopterflyvepladser, samt landzone tilladelse fra Århus kommune iht planlovens paragraf 35.

Bestyrelsen opfatter hermed sagen som belyst og foretager sig ikke yderligere indtil eventuel ny ansøgning foreligger.

Borum Borgerforenings bestyrelse.