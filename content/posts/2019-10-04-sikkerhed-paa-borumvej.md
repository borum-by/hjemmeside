---
categories:
- Cykelsti
date: "2019-10-04T08:07:38Z"
image: /images/uploads/2019/08/cykelsti-Borum.jpg
title: Sikkerhed på Borumvej
---

set på [facebook](https://www.facebook.com/borumvej.dk/?__tn__=kC-R&eid=ARCazkmqdSokTulwStmKaq969_Xw47U2xrf3fb9Ie8SbqnYe-cWE7VDLQVCHda08nztICbbr8-sSq8uL&hc_ref=ARSalRs-6eM8YE_Kie3ZZS5O_i_ogW5IFFHWdXnEEhRbdSqWgpXUI-o0-g7gbUuOhvc&fref=nf&__xts__[0]=68.ARBrmJIUR_Qw95HqUW4nPOp_J3vwqXV4VOFVlylTPg99ehdONrak8TPOjT2iJ1hT0AZAeSeYjK3ZvuDM3veeS2tDSVkrpb8IvPnldqORrMn8v55MfGbvoFnOlein-GS-BjXSLDJ70BwuPwu4BbclsQgBG2VjXsgpo4Hbj8VZaAfvIfYOiYflnxyA7RQdmpiFEMt7ypgjJ-nCqWuljKPpUSt2nRwb539voda0fFvV6QqahQHb9y_6rmKrMrHKn3UH5fIybX7pQ10t8zM65zEF8xvuz4AvYEvP1x1m-6FNFquwY3V_MBubs3V7REJe3AsQTpSdFHsUs5RcQ_-vJFUDq8nnUbu6B6KBIEMFnofO5RuvSKDHwFU) den 3.oktober 2019

> Cykelstien langs den forfærdelig Borumvej kommer endelig. Nu er der hele tre gode grunde til, at vi kan føle os sikre:
> 
> 1\. Byrådet i Århus besluttede sidste år at finansiere den sammen med udvidelsen af Viborgvej, som der allerede er afsat et stort beløb til.
> 
> 2\. Med budgetforliget for 2020 føjede byrådet til, at skulle der ikke være penge nok i den kasse (det tror vi faktisk, at der er), skal resten tages af cykelhandlingsplanen.
> 
> 3\. Af endnu en politisk grund, som ikke kan nævnes her.
> 
> Helt præcist drejer projektet sig om 2,7 km. cykelsti fra Langelinie i Borum til eksisterende sti ved Viborgvej.
> 
> Lokalsamfundet – det er Borum i Århus Kommune samt Herskind-Skivholme, Sjelle og Skjørring i Skanderborg Kommune – har oplevet, at både Silkeborg og Skanderborg (Galten) Kommuner faktisk har anlagt en hel del cykelstier langs den selv samme vej.
> 
> Derimod har vi ventet i over 30 år på Borumvej, der hører under Århus. Første henvendelse til myndighederne blev sendt 20. august 1989!
> 
> Afgørelsen kommer derfor som en forløsning – og det samme har flere byrådsmedlemmer i Århus givet udtryk for. Nu bliver det afgørende, hvor lang tid der går, inden skovlen rent faktisk kommer i jorden. Kommunalt tempo må nok imødeses.
> 
> Indtil stien rent faktisk er udført lige et råd: Pas på!
> 
> Især i den mørke tid fraråder vi at køre på cykel på Borumvej. Den er livsfarlig.