---
categories:
- MusikCafeUdvalg
date: "2018-04-07T19:00:08Z"
image: /images/uploads/2018/04/musikudvalg.jpg
title: Ny BODEGA i byen
---

**Den 12.maj kl. 19.00** åbner døren til forsamlingshuset og vi byder jer indenfor til musik-cafeens 1.arrangement:

Musik-Cafe-Udvalget proudly present:  
**BODEGA aften.**

“En BODEGA er er et lille hus eller faldefærdig bygning hvori der kan forekomme meget glæde, et tilflugtssted fra hverdagens virkelighed. Personer oftest griner, konverserer og bander, når de befinder sig på en bodega. Velfærdssamfundets mest glade sted.  
Bivirkningerne er mange efter et dansk bodegabesøg. Således kan man let opleve en slingrende adfærd, uvist hvad der forårsager denne adfærd.  
Derudover kan man, som konsekvens af et bodegabesøg, også ende i et ægteskab ved hjælp af alkoholens lumske giftvirkning.  
Bodegaen er samlingspunktet for alverdens ypperligste filosoffer, småfilosoffer, professorer, spindoktorer og humorister. Hér kan du lytte til alverdens klogskab, og få indsigt i både klimaforandringer, alkohols gavnlige indvirkning på leveren, folkeopstanden mod den forfærdelige og uretfærdige rygelov, og ikke mindst: Selvretfærdigheden.  
Der er masser at lave på en bodega. Du kan bl.a. råbe højt, spille et slag Meyer, skælde bartenderen ud, sætte sømandsviser på jukeboxen og bruge alle de resterende penge på enarmede tyveknægte.” (denne defination på Bodega er tilrettet og er fundet og på nettet)

Vi vil forsøge at genskabe denne atmosfære og stemning i dit Forsamlingshus.  
Kom til en hyggelig aften, hvor  
**STEEN DAMKJÆR LAURIDSEN** vil genoplive mange Bodega syng-med-sange og hvor vi forventer en Special Guest Star.

Skulle du få lyst til at i stemme i en BODEGA sang eller to og kan spille til er du mere end velkommen.

**Lørdag den 12.05. kl. 19.00-24.00.**  
Der er gratis entre, men skulle du få lyst til at sponsorere et beløb, går overskuddet fra Musik-Cafe-Udvalgets arrangementer til de kommende BorumFriFestival´s.

Venlig hilsen og håber vi ses:  
Thomas Holleufer, Johnny Kjøller, Sten Andersen og Niels Lempert  
[https://www.facebook.com/groups/145324826164399/](https://www.facebook.com/groups/145324826164399/?ref=gs&fref=gs&dti=138230272907960&hc_location=group)

Musi-Cafe-udvalget er et udvalg under Borgerforeningen

