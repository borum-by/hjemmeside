---
categories:
- Borum-by.dk
date: "2022-01-04T10:10:38Z"
image: /images/uploads/2019/03/cropped-friluft-4.jpg
title: Over en halv million kroner til Borums friluftsliv
---

Hej dejlige Borum.

## *“Christmas came early this year”*. 

Nordea Fonden har bevilliget økonomi til, at vi i Borum får etableret trampestier i vores nærområde samt – ikke mindst – et flot anlagt mødested for os alle, placeret oppe ved boldbanen og køkkenhaverne.   
Vi har kaldt det for Borums Udgangspunkt.  
I den helt korte version har vi brugt denne passage overfor Nordea Fonden: *”Borums Udgangspunkt” er byens nye grønne værested, hvor fællesskabet i byen styrkes gennem aktiviteter. Fra Udgangspunktet løber de nyetablerede trampestier ud i landskabet og forbinder os med naturen. Udgangspunktet selv rummer motorikbane, bålområde og langhytte.*  
Vi har i ansøgningen peget på en mulig organisering for projektet. I den sammenhæng vil vi sammen med Borgerforeningen invitere til Bymøde i det nye år, så alle kan høre mere om projektet og engagere sig, hvis man har tid og lyst![😊](https://static.xx.fbcdn.net/images/emoji.php/v9/t7f/1/16/1f60a.png)

PS: Hvis det ikke fremgår tydeligt nok af opslaget, så har vi hænderne oppe over hovedet i forhold til den flotte støtte fra Nordea Fonden, og håber, at Borums Udgangspunkt kan blive det bynære samlingspunkt for aktiviteter og samvær, som gør, at vi alle kan smile endnu bredere end vi plejer, når vi i hverdagen triller hjem og ser Borums byskilt tone frem…![😀](https://static.xx.fbcdn.net/images/emoji.php/v9/tce/1/16/1f600.png)

Gode hilsener fra Friluftsgruppen  
Magnus Korsgaard Nielsen, Anders Rieks, Peter Trier, Mester Jacob og Mads Baggesen