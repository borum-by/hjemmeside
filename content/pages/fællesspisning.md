---
title: 'Borum Fællesspisning'
date: '2015-11-06T20:56:21+01:00'
---

Den 3. tirsdag i måneden afholdes der fællesspisning i Borums forsamlingshus. Fællesspisningen er en social aktivitet hvor vi mødes og nyder hinandens selskab. Fællesspisning er ikke en konkurrence i finere madlavning og der er højt til loftet og plads til alle.

Hver måned er der et madhold som typisk laver en hovedret og dessert til alle fremmødte. Madformanden har ansvaret for at indkalde madholdet til planlægningsmøde hvorefter opgaverne fordeles mellem alle på madholdet – og derved er fastlæggelse af menu, indkøb og udførsel en fælles opgave som ryster byens borgere sammen og giver en følelse af fællesskab i byen. Når man først er tilmeldt fællesspisning skal man såfremt man ikke har mulighed for at deltage til en given fællesspisning huske aktivt at melde fra. Dette gøres typisk ved at besvare madformandens opslag på facebook i Borumgruppen. Alternativt kan man melde fra til madformanden eller Maria Kragelund. En oversigt over madhold og dermed også madformænd kan findes på facebook i Borumgruppen eller ved henvendelse til Maria Kragelund.

Udover madholdenes indsats er der også et hold borddækkere som sørger for at forsamlingshuset ser flot ud når de spisende deltagere ankommer til spisning kl 18.

For at tilmelde sig fællesspisning eller hvis der er spørgsmål, så tøv endelig ikke med at kontakte Maria Kragelund

#### Kontakt info:

[Maria Kragelund](mariakragelund@gmail.com)